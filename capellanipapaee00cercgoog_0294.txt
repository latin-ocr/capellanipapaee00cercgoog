250 Soeculo X VI

omnia et singula minime comprehensa esse, nec sub similibus aut
etiam fortioribus revocationibus, modificationibus, reductionibus et
limitationibus similium facultatum etiam iteratis vicibus quomodolibet,
ex quibusvis causis, iaciendis, minime comprehendi debere, sed in
suis firmitate et robore permanere ad hoc ut ipsi Auditores et Loca-
tenentes et eorum quilibet (etiam si Auditores et Locatenentes esse
desierint) ut prefertur vigore presentium de omnibus bonis mobili-
bus et immobilibus predictis et in singulis litteris predictis compre·
hensis, iuxta earum et presentium litterarum continentiam et teno-
rem, disponere et huiusmodi eorum dispositiones iuxta tenorem pre·
sentium litterarum suum plenarium consequantur effectum nec non
omnibus illis que ipsi predecessores in singulis eorum litteris pre-
dictis voluerunt non obstare; ceterisque contrariis quibuscumque.
Aut si aliquibus communiter vel divisim ab eadem sit sede indultum
quod interdici, suspendi vel excommunicari non possint, per litteras
apostolicas uon facientes plenam et expressam ac de verbo ad ver·
bum de indulto huiusmodi mentionem.

Nulli ergo omnino bominum liceat hanc paginam nostre absolu-
tionis, extensionis, approbationis, confirmationis, innovationis, consti-
tutionis, concessionis, statuti, decreti, declarationis, commissionis et
mandati infringere, vel ei, ausu temerario, contraire. Si quis autem
hoc attemptare presumpserit, indignationem omnipotentis Dei ac bea-
torum Petri et Pauli Apostolorum eius se noverit incursurum.

Datum Rome, apud Sanctum Petrum, Anno incarnationis domi·
nice millesimo quingentesimo septimo, septimo kal. iulii, Pontificatus
nostri anno quarto.

Gratis, de mandato sni d. n. pape.

ll. de (non legitur).

N. Andonart
C. Barotine
F. Scapputj
F. Castilioneus.

 

