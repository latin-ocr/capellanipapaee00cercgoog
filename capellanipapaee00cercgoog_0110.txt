66 soeculo XIV

Quod si dictus Walterus super dicta prebenda voluerit per testes
de suo iure probare, volumus, ut, per eurn primitus sicut predicitur
prebenda ipsa dimissa dictoque Riccardo in plenam et pacificam
eiusdem prebende possessionem inducto, probare coram auditore pre-
lato, aut illo vel illis cui vel quibus id duxerimus committendum,
per bonas, honestas, graves et fidedignas personas nec suspectas in
aliquo teneatur, et quod utraque pars coram eodem auditore possit
in dicta causa prosequi iura sua, ipseque auditor possit partes ipsas
audire. valeat et causam huiusmodi iure debito diffinire: presenti
ordinatione nostra in suo tamen robore per omnia permanente, nisi
super ea, ratione processuum habendorum in causa, duxerimus aliter
disponendum. Et si dictus Walterus, seu procurator eius, se ad huius-
modi probationem obtulerit. et plene non probaverit dictam preben-
dam antepredictam provisionem nostram dicto Riccardo de ipsa
factam fuisse ipsi Waltero collatam, nos ei ex nunc perpetuum silen-
tium imponimus super ea et nichilominus canonicatu ipsius Lincol-
niensis ecclesie, quem ipse obtinet, ac beneficio constitutionis nostre
novelle, per quam sibi conceditur quod redire possit ad priorem pre·
bendam pereum dimissam quarn primitus in eadem ecclesia obti-
nebat, privamus eundem, nec non et in eurn eventurn privamus ipsum
Walterurn archidiaconatu Huntindonensi‚ quem obtinet in predicta
Lincolniensi ecclesia, ac omnibus aliis beneficiis ecclesiasticis, quein
,ipsa ecclesia obtineret; ac reddimus ipsum perpetuo inhabilem et
indignum ad omne beneficium ecclesiasticum in predicta, in qua pec-
cavit, ecclesia obtinendum, si onere huiusmodi probationis assumpto
defecerit in probando quod predicta collatio, ut asseritur lacta sibi,
premissam collationem nostram precesserit, ut est dictum. Decerni-
mus insuper auctoritate prelata ex nunc irritum et inane si contra
presentem provisionem, ordinationem et mandatum nostra secus a
quoque scienter vel ignoranter contigerit attemptari.

Nulli erg0, et cetera, nostri dicti, ordinationis mandati, volun-
tatis, reservationis, impositionis, privationis et constitutionis etc. Dat.
Laterani, xrn kal. martii, anno V⁰.

ln c. m. venerabilibus fratribus, .. Lincolniensi, .. Wintoniensi
et.. Cremonensi episcopis. Dat. ut supra.

 

 

